---
layout: post
author: Lu Salome
category: kofein 
title: Kafa otkriva Vaš karakter
tags: kafa zanimljivo
image: /img/blog/omiljena-kafa.jpg
---

##Vaša omiljena kafa otkriva Vaš karakter

###Domaća kafa 
Vi ste tradicionalista, umereno se ističete u društvu i većina ljudi ima pozitivan utisak o Vama.  Volite jednostavnost i uvek težite zlatnoj sredini. Ukoliko volite kafu u velikoj šolji, skloni ste tračarenju. Ukoliko je pak ispijate u iz manjih šolja, onda ste skloniji hedonizmu.

###Espreso
Espreso obično vole ironične i cinične osobe, brzog temperamenta i nemirnog duha. Šarmantni ste, elegantni i često preuzimate ulogu vođe. Ukoliko pijete kratki espreso bez mleka, onda su ove osobine kod Vas dodatno pojačane.

###Kafa sa mlekom 
Porodični ste i pomalo nesigurni. Imate potrebu da uskraćujete sebi neke užitke, iz straha od osude sredine. Vrlo Vam je bitno šta drugi misle o Vama. Odani ste i posvećni drugima, ali se uvek trudite da izbegnete direktne sukobe i rasprave. 
###Kafa sa šlagom 
Vi ste rođeni glumci i od svega u životu želite da pravite senzaciju. Ne volite jednostavnost i rutinu. Želite da budete posebni. Kreativni ste i nadareni, ali u tome ponekad preterujete time što ističete svoju različitost. Volite duboke rasprave.
###Nes kafa  
Vi volite da uživate u životu i koristite svaki trenutak da udovoljite sebi. Optimistični ste i ponekad suviše intenzivni. U društvu ste omiljeni.  

###Ne pijete kafu
Vi ste izgubili sebe u svojoj disciplini. Niste opušteni i ne prepuštate se trenutku. Možda deluje paradoksalno, ali upravo zbog toga što ste u grču i što imate stalnu potrebu da držite situaciju pod kontrolom, možete upasti u haotičnost misli.
