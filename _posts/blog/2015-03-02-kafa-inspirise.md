---
layout: post
author: Lu Salome
category: kofein kreativnost 
title: Kafa – napitak koji je inspirisao mnoge velikane
tags: kafa zanimljivo inspiracija glavni
image: /img/blog/napoleon-voli-kafu.jpg
---

#

Kafa je danas jedan od omiljenih napitaka ljudima širom sveta. Neki vole da uživaju u kafi pošto se probude, neki voje da je ispijaju u društvu, neki je piju da bi povećali koncentraciju... Međutim, zanimljivo je da su mnogi velikani gajili ogromnu strast prema kafi; ona im je poslužila kao inspiracija i stimulans za velika dela. Pogledajte imena zbog kojih bi istorija izgledala drugačije da nisu konzumirala ovaj magičan napitak.

#Johan Sebastijan Bah 
– Ovaj veliki kompozitor se hvalio kako nije prošao dan, a da on nije popio svoju dozu od tri velike šolje kafe. Bio je toliko zaljubljen u ovaj napitak da je jednu kompoziciju posvetio samo kafi - Kafe Kantata.

#Ludvig van Betoven 
– Još jedan, među najvećim kompozitorima ikada, nije mogao da zamisli život bez kafe. 

#Onore de Balzak 
– Kada kažemo kafopija, pomislimo na Balzaka. Svoju fanatičnu strast prema kafi potvrdio je svojim spisima: „Kafa: Zadovoljstva i boli". U periodu dok je stvarao svoja najveća dela govorio je kako pije 40 šoljica kafe dnevno.

#Volter 
– Jedan od najvećih francuskih filozofa ispijao je i do 50 šoljica kafe na dan. Prepričava se da je padao u krize ukoliko bi se desilo da mu ponestane kafe. Jednom prilikom je svom slugi dao duplu platu pošto mu je nabavio kafu kada je nije bilo u njegovom domu. 

#Napoleon Bonaparta 
– Čovek koji je među najvećim vojskovođama u istoriji, bolesne ambicije i hladne oštroumnosti nije odoleo malom napitku kao što je kafa. Govorio je: „Jaka kafa i to mnogo jake kafe je ono jedino što može da me razbudi. Kafa mi daje toplinu, budi u meni neobičnu silu i bol pomešanu sa mnogo zadovoljstva."

- Da li i vi volite kafu i šta ona za vas predstavlja? 
- Da li vam kafa služi kao sredstvo da biste se razbudili ili je mnogo više od toga? 
- Da li gajite strast prema kafi? 
- Da li u vama ona budi onu žestinu koju je budila nekima od najvećih ljudi u istoriji?
