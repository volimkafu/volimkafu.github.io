---
layout: post
author: Lu Salome
category: cena kvalitet
title: Top 5 po ceni
tags: kafa zanimljivo 
image: /img/blog/kafa-top-5.png
---

NAJSKUPLJE KAFE NA SVETU

#KAFA FAZENDA SANTA INES

Na zadnjem petom odnosno u ovom tekstu prvom mestu je kafa Fazenda Santa Ines za koju morate da izdovjite oko 110 dolara za 1 kilogram. Inače sam Brazil ima dugu i renomiranu istoriju proizvodnje vrhunske kafe i ova kafa nije izuzetak, s obzirom na to da je najkvalitetnija kafa koja potiče odatle. Ova visoko kvalitetna kafa koja se ručno bere poznata je po citrusnoj aromi i nežnoj teksturi. Ovo je kafa sa čokoladnim šmekom i najčešće se služi kremasta.

#ST. HELENA KAFA

Ova kafa se prodaje za 190 dolara i za ovu cenu dobićete 1 kilogram kafe. Sveta Helena je malo, brdovito suptropsko ostrvo u južnom Atlantskom okeanu. Kafa se ovde uzgaja još od 1733., a tokom poslednjih 10 godina, kafa Sveta Helena postala je poznata među ljubiteljima kafe zbog svog jedinstvenog kvaliteta. Za uzgoj se koristi samo prirodno đubrivo koje ne sme da sadrži neorganske supstance iz koncentrata koji se daje životinjama kao suplement. Kafa se ispira i dalje tretira u čistoj izvorskoj vodi koja izvire na jednoj od planina na ostrvu.

#KAFA FINCA EL INHERTO
Potiče iz regije Huehuetenanga u Gvatemali i njena cena je 603 dolara za kilogram. Kafa se u Gvatemali uzgaja još od početka 18. veka. Jedna od najpopularnijih regija za uzgoj je Koban, poznata po oblačnoj i kišnoj klimi, koja je, kako mnogi veruju, ključni faktor za njen neverovatan ukus. El Inherto kafa je jedna od najnagrađivanijih na svetu.
 
#KAFA HACIENDA LA ESMERALDA IZ BOKUETE, PANAMA
Kafa "Hacienda La Esmeralda" košta oko 770 dolara za kilogram. Vlasnici hacijende Esmeralda ponosni su na svoje zrele, crvene plodove kafe koji se beru ručno. Kafa prolazi kroz rigoroznu kontrolu kvaliteta svakog dana i sva zrna koja su zelena se odbacuju. Kafa je poznata po tome što je blago pržena, svetlo braon boje, bez masnoće na zrnima i pikantnim mirisom.

#KAFA KOPI LUVAK IZ INDONEZIJE
O ovoj kafi smo već jednom pisali na stranicama našeg sajta. Cena Kopi Luvak kafe je 320 dolara, koliko se prodaje u SAD, dok je u Japanu i mnogo skuplja i dostiže 1.200 dolara. Kafa je naziv dobila po sisarima koji se zovu "Luvak" koji žive na drveću i jedu crvene, zrele plodove kafe. Oni plodove jedu cele, sa sve semenkama kafe i kroz njihov digestivni trakt prolaze kroz hemijske procese i fermentaciju. I dalje netaknuta zrna kafe zatim se skupljaju iz izmeta ove životinje nalik divljoj mački, čiste i dalje prže kao svaka druga kafa
